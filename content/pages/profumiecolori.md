---
title: Profumi e Colori
subtitle: 'Un aranceto in piazza: il 4 dicembre l’evento Profumi e Colori'
image_alt: Profumi e Colori ProLoco San Vincenzo
seo:
  title: Profumi e Colori ProLoco San Vincenzo
  description: >-
    L’evento dal nome Profumi e Colori, organizzato da ProLoco, inaugura il
    Verde Dicembre del Comune di San Vincenzo, ed è il primo progetto di
    riqualificazione “green” di spazi urbani, a cui seguiranno nel tempo altri
    interventi in altre aree. 
  robots: []
  extra:
    - name: 'og:image'
      value: /images/c.jpegoloriamoilnatale-fdf22134.jpeg
      keyName: property
      relativeUrl: true
layout: page
image: /images/c.jpegoloriamoilnatale.jpeg
---
29 piante di arancio amaro sono in arrivo in piazza Unità d’Italia, e così dal 4 dicembre la piazza diventerà un aranceto di fronte al mare, con aromi e colori sempre diversi col mutare delle stagioni. 

L’evento dal nome Profumi e Colori, organizzato da ProLoco, inaugura il Verde Dicembre del Comune di San Vincenzo, ed è il primo progetto di riqualificazione “green” di spazi urbani, a cui seguiranno nel tempo altri interventi in altre aree. 

Il 4 pomeriggio, tra le 15 e le 21, la piazza sarà protagonista di diversi eventi che ruotano attorno a quello principale: la posa nelle fioriere delle piante di melàngolo - così è detto il Citrus x aurantium - che saranno contornate da cespugli aromatici di rosmarino prostrato per un
effetto multisensoriale e sostenibile. 

# Arancio e rosmarino

 Le piante non sono state infatti scelte a caso: il melàngolo, un antico ibrido originario del sud-est asiatico ma che da secoli cresce come specie autonoma anche in ambiente mediterraneo, è una pianta resistente a gelate e estati torride, ha foglie appuntite e lucide e a primavera si riempie di fiori bianchi e profumatissimi (da questi viene estratto il neroli, molto usato in profumeria).

 

Nelle giornate grigie d’inverno, la piazza brillerà di puntini dalla calda tonalità arancio, i frutti, che si prestano alla preparazione di marmellate e scorze candite, delizie che potrebbero diventare come l’olio, specialità locali. Il rosmarino, dai fiori violacei e l’aroma tipico mediterraneo, oltre a una facile gestione, garantisce anche una piazza più sana e profumata.

 

# Da comprare e da gustare

La messa a dimora delle piante sarà “suggellata” dall’inaugurazione ufficiale da parte della giunta comunale, e circondata da intrattenimenti adatti a tutte le età e molte delizie da comprare o da gustare: la ProLoco sarà presente con il gazebo in cui assaggiare bruschette con olio
locale e crema di ceci; gli Scout di San Vincenzo offriranno i loro biscotti appena sfornati. Ma ci saranno anche Il Gusto Mobile, per ricette creative a base di pesce, e il gelato di Gianna Tutta Panna; per uno shopping sano e locale, l’Orto Barbadoro e l’azienda Lugudoro porteranno i frutti della loro produzione, rispettivamente frutta e verdura e olio da olivicolutra biologica. E per trovare qualcosa di curioso (magari da regalare a Natale), ci saranno le bancarelle del Caravanserraglio. 

# Due e quattro ruote (con tavola e no)

Se avete voglia di azione e motori, la giornata propone diversi spunti curiosi: il vespa Club San Vincenzo metterà in piazza i mezzi storici più interessanti, mentre su una pista montata per l’occasione, si potranno guidare mini quad elettrici, grazie alla partecipazione di Tutun Club
che curerà anche lo Skate Park: due “onde” trasferite sulla piazza saranno disponibili per provare gli skate con l’aiuto di istruttori professionisti e
mettere alla prova la vostra abilità. Non ve la sentite di salire sula tavola?
I drink e la musica a cura di Jungle Board e Tram1731 forniranno una più che allettante alternativa.



# Trattamenti

Piante Trattate con Polygreen®️ un polimero idro-retentore ecologico e registrato al Ministero delle politiche agricole alimentari e forestali, messo a punto e prodotto a Livorno. Trattiene l'acqua e la rilascia lentamente. Interrato vicino all'impianto radicale di ogni pianta, funziona come una spugna in grado di assorbire l'acqua quando piove o durante le annaffiature e la cede nei periodi di siccità.
In questo modo la pianta non subisce sbalzi dovuti alla troppa o poca acqua, cresce meglio e voi non sprecate acqua, risparmiando circa il 50% e allungando i tempi tra un'innaffiatura e l'altra e non rischiate che le coltivazioni arboree e agricole muoiano per il ridotto apporto idrico.

Per acquistarlo e ricevere maggiori informazioni contattate Nest srl a Livorno - tel. 0586 424296 info@nestsrl.it <https://nestsrl.it/polygreen/>

![](/images/WhatsApp%20Image%202021-12-02%20at%2018.39.47.jpeg)

 
